---
title:  "Δίκαιες εκκινήσεις, αποκεντρωμένη συνεργασία και Fixed Forex"
image:
  src: ./andre-hero.png
  width: 700
  height: 300
date: '2021-07-21'
author: Andre
translator: giosereth
---

# Δίκαιες εκκινήσεις, αποκεντρωμένη συνεργασία και Fixed Forex

**\-Δίκαιες Εκκινήσεις-**

Μου πήρε λίγο χρόνο για να συνειδητοποιήσω τελικά την ουσία πίσω από μια δίκαιη εκκίνηση ενός πρότζεκτ. Η δίκαιη εκκίνηση δεν έγκειται στο να δίνεις τα token δωρεάν, ούτε επειδή δεν υπήρχε προπώληση, με απλά λόγια, μια εκκίνηση είναι δίκαιη όταν όλοι είχαν το ίδιο πλεονέκτημα, όλοι είχαν το ίδιο σύνολο κανόνων, δεν υπήρχε κάποιος κρυφός γύρος για "φίλους και συγγενείς", γύροι σποράς, κατανομή επιρροής, δεν υπήρχαν λίστες προτεραιότητας, δεν υπήρχε ανώτατο όριο συμμετοχής, οι κανόνες παρέχονταν από την και ο καθένας μπορούσε να συμμετάσχει. Τέλος, αισθάνομαι άνετα να πω ότι μια δίκαιη έναρξη είναι μια έναρξη στην οποία όλοι οι συμμετέχοντες έχουν τους ίδιους κανόνες.

**\-Αποκεντρωμένη Συνεργασία-**

Εξακολουθώ να βλέπω πολύ φανατισμό στο χώρο, υποθέτω ότι είναι κατανοητό αυτό που λέω. Ποτέ δεν κατάλαβα πώς οι άνθρωποι έγιναν τόσο φανατικοί για τις αθλητικές ομάδες που υποστηρίζουν, έχω αρχίσει να αναρωτιέμαι πόσο μεγάλο μέρος αυτού του φανατισμού οφείλεται στο ότι οι ίδιοι στοιχηματίζουν στις ομάδες τους, άλλωστε, αυτό συμβαίνει και στα κρύπτο. Οι οπαδοί στοιχηματίζουν στην αγαπημένη τους ομάδα/αλυσίδα/token. Όπως δεν κατάλαβα ποτέ τον φανατισμό στον αθλητισμό, έτσι δεν τον καταλαβαίνω και στα κρυπτονομίσματα. Με τα δικά μου κριτήρια, βλέπω απλώς το "σωστό" και το "λάθος", δεν έχει σημασία αν πρόκειται για ομάδα με την οποία συνδέομαι ή όχι, αν βλέπω το "σωστό", το επαινώ, αν βλέπω το "λάθος", το μαλώνω.
Αλλά νομίζω ότι μερικές ομάδες, συχνά προεξοφλούν την αξία της συνεργασίας, είναι κάτι που πάντα απολάμβανα στο yveCRV, και κατ' επέκταση, για τους κλώνους του, το stCRV και το cvxCRV, το προϊόν της συνεργασίας μεταξύ του Curve, του Yearn, του Sushi και του Pickle. Το yveCRV, δεν μπορεί να υπάρξει χωρίς όλες αυτές τις οντότητες. Για τον ίδιο λόγο πριν από το yveCRV, το y pool ήταν το καμάρι και η χαρά μου, ήταν η συνεργασία μεταξύ Curve, Yearn, Aave, Compound και του Dydx.
Με αυτό κατά νου, συνειδητοποίησα ότι, για να συνεχίσω να πετυχαίνω, τα προϊόντα δεν μπορούν να είναι μεμονωμένα, αλλά πρέπει να είναι ένα μείγμα προϊόντων και ομάδων. Η αρχική μου ιδέα για το Fixed Forex ήταν να είναι αυτόνομο, μη αναβαθμίσιμο, μη διαχειρίσιμο, χωρίς καμία εξαγωγή αξίας και χωρίς token.

**\-Fixed Forex-**

Συνεχίζουμε να μιλάμε για διατάραξη του ελέγχου των ανταλλαγών, συνεχίζουμε να μιλάμε για διατάραξη των fiat, με τον δικό τους τρόπο, το Tether και το Circle έκαναν περισσότερα για τη διατάραξη του ελέγχου των ανταλλαγών, από ό, τι έκαναν όλα τα άλλα κρυπτονομίσματα. Ο έλεγχος των ανταλλαγών τείνει να έχει έναν απλό κανόνα, τα χρήματα δεν μπορούν να εγκαταλείψουν την περιοχή τους χωρίς ειδική άδεια. Τόσο το Tether όσο και το Circle δέχονται καταθέσεις σε τοπικό επίπεδο, τα fiat όμως δεν φεύγουν ποτέ από τον τραπεζικό λογαριασμό, άρα δεν υπάρχει έλεγχος του συναλλάγματος (στη θεωρία, στην πράξη και στη ρύθμιση είναι μια πολύ διαφορετική ιστορία). Ας υποθέσουμε λοιπόν ότι θέλετε να κάνετε μια πληρωμή από τις ΗΠΑ στην Κορέα, από USD σε KRW, μια "απλή" διαδρομή, θα ήταν κατάθεση USD για USDT, μεταφορά USDT στο Upbit, ανταλλαγή USDT για KRW, ανάληψη KRW.
Το Fixed Forex έχει σχεδιαστεί για να επιτυγχάνει τα παραπάνω χωρίς οι τελικοί χρήστες να γνωρίζουν ή να έχουν γνώση των βημάτων που ακολουθήθηκαν, το Fixed Forex έχει δύο βασικά συστατικά, ρευστότητα forex on-chain και αποκεντρωμένες πύλες εισόδου και εξόδου των fiat.
Αν και είμαι περισσότερο ενθουσιασμένος με το τελευταίο, η ημερομηνία έναρξης λειτουργίας του είναι δυνατή μόνο αφού επιτύχουμε ρευστότητα στην αλυσίδα. Έτσι, για τους σκοπούς αυτού του άρθρου, θα εξηγήσουμε πώς λειτουργεί το Fixed Forex και πώς μπορούν να συμμετέχουν οι χρήστες.

**\-Iron Bank Fixed Forex (ibff)-**

Σταθερό Forex με μόχλευση μέσω του Iron Bank, Yearn, Sushi, και Curve

![](image1.jpg?w=500&h=500)

**Αποποίηση ευθυνών:**

- Μη ελεγμένα έξυπνα συμβόλαια.
- 0 όφελος από την έγκαιρη συμμετοχή, μόνο κίνδυνος.
- Η αρχική διανομή των token θα είναι ένα κλάσμα των συνολικά διαθέσιμων token, και αυτό θα χρησιμεύει μόνο για δοκιμαστικούς σκοπούς.
- Δεδομένης της απίστευτα χαμηλής αρχικής διανομής, μην αγοράζετε αυτά τα token, μην παρέχετε ρευστότητα για αυτά, θα χάσετε χρήματα.

Το Fixed Forex είναι η συλλογική ονομασία για τα ζεύγη USD, EUR, ZAR, JPY, CNY, AUD, AED, CAD, INR και οποιαδήποτε άλλα ζεύγη συναλλάγματος που κυκλοφορούν υπό το όνομα Fixed Forex.

Η πρώτη διαθέσιμη επιλογή είναι το [ibEUR](https://www.coingecko.com/en/coins/iron-bank-euro) το οποίο μπορεί να κοπεί μέσω του [yearn.fi/lend](https://yearn.fi/lend)

![](image2.png?w=700&h=194)

Όλες οι επιλογές forex μπορούν να κοπούν μέσω της παροχής οποιασδήποτε από τις αποδεκτές εξασφαλίσεις στο [yearn.fi](https://yearn.fi/lend)

![](image3.png?w=645&h=874)

Για πιο ενημερωμένους παράγοντες εξασφάλισης, μπορείτε να επισκεφθείτε την τεκμηρίωση του Iron Bank, [εδώ](https://docs.cream.finance/iron-bank/collateral-and-reserve-factor)

Κάθε ζεύγος forex θα στοχεύει σε 2 δεξαμενές ρευστότητας:

ib\*/\* ([curve.fi](https://curve.fi/))  
ib\*/ETH ([sushi.com](https://sushi.com/))

![](image4.png?w=700&h=243)

Για κάθε περιουσιακό στοιχείο, οι πάροχοι ρευστότητας θα έχουν τέσσερις διαθέσιμες επιλογές απόδοσης:

1.  Παρέχετε ib\* στο [yearn.fi/lend](https://yearn.fi/lend) και κερδίστε επιτόκιο (σήμερα 6.38%)
2.  Παρέχετε ib\*/ETH στο [sushi.com](https://sushi.com/) (σήμερα 390%)
3.  Παρέχετε ib\*/\* στο [curve.fi](https://curve.fi/) (εκκρεμεί η απόδοση)
4.  Κάνετε stake στο Iron Bank Fixed Forex και κερδίστε το εγγενές token IBFF  (vested, veIBFF)

\-veIBFF-

Ο μηχανισμός IBFF είναι πολύπλοκος και θα πρέπει να κατανοηθεί προσεκτικά πριν από τη συμμετοχή σας.

Το αρχικό λανσάρισμα θα αφορά μόνο μία δεξαμενή, [ibEUR/ETH](https://analytics.sushi.com/tokens/0x96e61422b6a9ba0e068b6c5add4ffabc6a4aae27)

Ως πάροχος ρευστότητας (LP) μπορείτε να κάνετε stake το LP token στη [δεξαμενή ρευστότητας](https://etherscan.io/address/0x7d254d9adc588126edaee52a1029278180a802e8), αυτό παρέχει μια κλασματική παροχή του token, το οποίο απαιτείται για να κλειδωθεί το token στο συμβόλαιο κατοχύρωσης, [veIBFF](https://etherscan.io/address/0x4d0518c9136025903751209ddddf6c67067357b1).

Το πραγματικό εγγενές token του συστήματος είναι το veIBFF, ή αλλιώς vested IBFF, το veIBFF κερδίζει μέρος από τις αμοιβές του πρωτοκόλλου, οι οποίες είναι δυναμικές με βάση την προσφορά και τη ζήτηση. Επί του παρόντος, τα τέλη αυτά είναι 10,15% του TVL.

Οι κάτοχοι του IBFF μπορούν να επιλέξουν να δημιουργήσουν ένα κλείδωμα κατοχύρωσης, έως και για 4 έτη, με γραμμική απελευθέρωση στο [συμβόλαιο](https://etherscan.io/address/0x4d0518c9136025903751209ddddf6c67067357b1)

Μόλις κλειδωθούν τα κεφάλαια, οι πάροχοι ρευστότητας (LP) μπορούν να κάνουν stake το ibEUR/ETH στο [συμβόλαιο](https://etherscan.io/address/0x1da8a6fe33bd35b99505d67843eec9fa124f2d4b), το συμβόλαιο διανομής θα διανέμει token κάθε 7 ημέρες γραμμικά.

Τα token διανομής ανταμείβονται με βάση το κλείδωμα κατοχύρωσης. Εάν το κλείδωμα κατοχύρωσης είναι 1 έτος, λαμβάνετε ¼ των token ως veIBFF, το οποίο θα ξεκλειδωθεί μετά από 1 έτος. Τα υπόλοιπα 3/4 των token διανέμονται στο [συμβόλαιο διανομής](https://etherscan.io/address/0x83893c4a42f8654c2dd4ff7b4a7cd0e33ae8c859).

Οι κάτοχοι του veIBFF έχουν δύο εβδομαδιαίες αξιώσεις. Η πρώτη αξίωση είναι οι συσσωρευμένες αμοιβές από το πρωτόκολλο (10,15% της TVL σήμερα), και η δεύτερη είναι το διανεμημένο IBFF από το [συμβόλαιο διανομής](https://etherscan.io/address/0x83893c4a42f8654c2dd4ff7b4a7cd0e33ae8c859).

Με απλά λόγια, όσο μεγαλύτερη είναι η χρονική σας επένδυση, τόσο πιο μεγάλη είναι η ανταμοιβή σας

**Αποποίηση ευθυνών:**

- Μη ελεγμένα έξυπνα συμβόλαια.
- 0 όφελος από την έγκαιρη συμμετοχή, μόνο κίνδυνος.
- Η αρχική διανομή των token θα είναι ένα κλάσμα των συνολικά διαθέσιμων token, και αυτό θα χρησιμεύει μόνο για δοκιμαστικούς σκοπούς.
- Δεδομένης της απίστευτα χαμηλής αρχικής διανομής, μην αγοράζετε αυτά τα token, μην παρέχετε ρευστότητα για αυτά, θα χάσετε χρήματα.

**Σύνδεσμοι:**

[Φόρουμ](https://gov.yearn.finance/c/projects/fixed-forex/26)  
[Ιστοσελίδα](https://yearn.fi/lend)  
Δεν υπάρχουν διαθέσιμα κοινωνικά δίκτυα
